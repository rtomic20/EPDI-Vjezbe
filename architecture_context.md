

## Zakoni i propisi

### Zakon o gradnji

Ovaj chatbot **ne pruža pravne savjete** vezane uz gradnju, građevinske dozvole ili zakonsku regulativu.Chatbot ne daje pravne savjete o prostornim planovima, izmjenama i dopunama planova, izdavanju dozvola ni tumačenju zakona.

Za sve informacije vezane uz zakonski okvir gradnje, molimo da pročitate službeni tekst Zakona o gradnji ili Zakona o prostornom uređenju:  


Zakon o gradnji (NN 153/13, 20/17, 39/19, 125/19, 145/24):
[Zakon o gradnji](https://www.zakon.hr/z/690/zakon-o-gradnji)

· Regulira projektiranje, građenje, uporabu i održavanje građevina kao i administrativne postupke povezane s tim, s ciljem zaštite i uređenja prostora te osiguranja temeljnih zahtjeva za građevinu.

· Prenosi EU direktive o energetskoj učinkovitosti zgrada i upravljanju energetskom unijom.

· Odnosi se na gradnju svih građevina u RH (osim rudarskih, vojnim i ostalim izuzetim po posebnim zakonima).

· Primjenjuje se i na rekonstrukciju, održavanje i uklanjanje građevina ako zakon ne propisuje drugačije.

· Detaljno definira pojmove poput: dubinska obnova, energetski certifikat, energetska obnova, gradilište, građenje, građevina, zgrada gotovo nulte energije (nZEB), i dr.

· Navodi temeljne zahtjeve: stabilnost, protupožarna sigurnost, higijena, pristupačnost, zaštita od buke, energetska učinkovitost i održivost prirodnih resursa.

· Detaljno propisuje standarde kao što su ograničenja požara, emisija štetnih tvari, pristupačnost za osobe s invaliditetom, upravljanje energijom i recikliranje.

· Propisuje obaveze redovitih pregleda sustava grijanja/hlađenja za različite snage sustava

· Daje informacije o energetskim certifikatima.


Zakon o prostornom uređenju (NN 153/13, 65/17, 114/18, 39/19, 98/19, 67/23):
[Zakon o prostornom uređenju](https://www.zakon.hr/z/689/zakon-o-prostornom-uredenju)

· Uređuje sustav prostornog uređenja u RH – ciljeve, načela, sudionike, praćenje stanja, uvjete planiranja, strategije i provedbe planova, uređenje zemljišta, imovinske institute i nadzor.

· Prenosi EU direktive: za prostorno planiranje morskog područja (2014/89/EU) i za kontrolu velikih nesreća (2012/18/EU).

· Definira pojmove vezane uz prostorno uređenje kao što su ravnomjeran prostorni razvoj (ekonomski, društveni, okolišni), očuvanje i racionalno korištenje prostora kopna, mora i podmorja, zaštita okoliša, prirode, kulturnih dobara i prirodnih opasnosti.

· Definira načela prostornog uređenja kao što su integralno planiranje, održivo korištenje prostora i kvaliteta gradnje.

· Definira pojmove kao što su elektronička oglasna ploča (eDozvola), GML format, građevinska čestica, građevinsko područje, infrastruktura, složeni zahvati i dr.

· Definira izdavanje lokacijske informacije.

· Definira informacije i rokove za izradu izvješća o stanju u prostoru.

· Definira vrste planova i dokumenata, sadržaj prostornih planova.

· Sadrži informacije o izradi i ovjeri idejnog projekta.

· Utvrđuje uvjete izgradnje (vrstu radova, namjenu, priključke, mjere zaštite, fazno građenje itd.).

· Definira postupak, stranke i način uvida u spis.


Pravilnik o jednostavnim i drugim građevinama i radovima (NN 112/17, 34/18, 36/19, 98/19, 31/20, 74/22, 155/23):
[Pravilnik o jednostavnim i drugim građevinama i radovima](https://www.zakon.hr/c/podzakonski-propis/39305/pravilnik-o-jednostavnim-i-drugim-gradevinama-i-radovima-%E2%80%93-procisceni-tekst-v2-2019#google_vignette)

· Definira koje se građevine i radovi smatraju „jednostavnima“ i „drugima“, te koje se aktivnosti mogu izvoditi bez građevinske dozvole – s glavnim projektom ili bez njega.

· Navodi i vrste građevina koje se mogu ukloniti bez projekta uklanjanja.

· Propisuje obvezu prijave početka građenja i stručnog nadzora za ove građevine i radove.

· Definira mogućnost gradnje pomoćnih građevina na istom zemljištu

· Definira tko mora prijaviti početak radova i što je obveza stručnog nadzora.

· Definira uvjete sukladnosti s prostornim planom i tehničkim standardima struke.

· Definira posebne iznimke radova mimo prostornog plana (tipski projekt, tehnička ocjena).

· Navodi detalje o površinama i sadržaju građevina: tlocrtne mjere, volumeni, karakteristike objekata.


--- Članak sa https://www.egradnja.hr/razgovor/dorte-mandrup-stalno-uciti-nesto-novo-je-ono-zabavno-u-arhitekturi-911 ---

Dorte Mandrupdanska je arhitektica, osnivačica i kreativna direktorica arhitektonskog studijaDorte Mandrup Arhitekter A/Ssa sjedištem uKopenhagenu, koji vodi od 1999., s timom koji sad broji oko 70 zaposlenih.
Sveobuhvano istraživanje kontekstagradnje, respektabilna inovativna tehnička rješenja, umjetnički senzibilitet i emocija kojom plete “priču”, gradi scenarij za buduće korisnike - jer“bolja arhitektura omogućava bolji život”- prepoznata je na međunarodnoj sceni. Dobitnica je više domaćih i međunarodnih nagrada, aktivna u institucijamaarhitekturei moderne umjetnosti te kao profesor na više sveučilišta.
S Dorte Mandrup razgovarali smo nakon njenog iznimno posjećenog i sjajno primljenog predavanja na nedavno održanimDanima Orisa25, gdje je prikazala nekoliko svojih ikoničnih projekata koji su rezultat zadivljujuće fokusiranosti i respekta prema kontekstu: ljudi, priroda, javni prostor, kultura.
Željela bih se osvrnuti na utjecaj i snagu arhitekture. Poznati hrvatski arhitekt Stjepan Planić jednom je prilikom komentirao: “raditi arhitekturu znači režirati život”. Na studiju arhitekture savladavali smo matematiku, prostorne odnose, tehničke vještine …Kada startamo s praksom, radimo za konkretne klijente čiji prostor mijenjamo. Uspijemo li to dobro komunicirati, s pažnjom i respektom, arhitektura može biti plemenita profesija. Koliki je utjecaj arhitekture na korisnike?
Mislim da arhitektura ima velik utjecaj, iako sami ljudi možda toga nisu svjesni. Možemo komentirati primjerstambene gradnjearhitektaKay Fiskera, koji je na neki način otac funkcionalizma u Danskoj. Napravio je mnogo visoko kvalitetnih projekatasocijalnog stanovanja. Nedavno sam ponovno posjetila neka od tih mjesta i bila sam iznenađena i zadivljena koliko je sve riješeno na zadivljujuć način. U međuprostorima, u javnim prostorima, od samih ulaza nadalje – sve je lijepo artikulirano. Takav osjećaj brige za normalan ljudski život je nešto vrijedno divljenja.
Da biste posjedovali takvu razinu brige i razumijevanja krajnjih korisnika, morate znati kako se ljudski život uistinu živi. Je li ugodno biti u nekom prostoru koji je oblikovan na određeni način? Osjećam li se zaštićeno u njemu? Mogu li sjesti kraj prozora? Isto tako radi se o tome da se oslonite na vlastite osjećaje vezane uz to kako prostor oblikuje način na koji se povezujete s njim, kakav je vaš odnos s tim prostorom. Za mene, to je u velikoj mjeri pokušaj shvaćanja kako stvarati prostor koji nije samo lijep, nego i ugodan kao dom, gdje se osjećamo zaštićeno, a slobodno. Ponekad opet stvaramo arhitekturu koja je široka, otvorena i koja na neki način poziva na kretanje.
Mnogo se toga može izraziti arhitekturom, no morate znati da bez obzira kako to radite, ignorirali vi to ili ne, oblikovat ćete emocije.
Kroz vaš rad primjećujem da posjedujete dječju znatiželju.
Jako sam znatiželjna. Volim sve razumjeti. I volim priče. Nisam dobra s pamćenjem imena i brojeva, ne mogu zapamtiti broj vlastitog mobitela, ali zato jako dobro pamtim ljudske priče. Volim slušati priče, rado pitam, pamtim detalje… sve da je priča stara 50 godina.
.Fascinantno je koliko duboko istražujete kontekst projekta, još u fazi arhitektonskog natječaja, ne znajući naravno hoćete li pobijediti i ugovoriti posao, dobiti priliku za izvedbu. Što vas pokreće?
Stalno učiti nešto novo - to je ono zabavno u arhitekturi, u suprotnom, bilo bi jako dosadno. Nemirnog sam duha, uvijek mi treba nešto novo, nešto drugačije što ću istraživati. Ne mogu ponavljati istu stvar, to je dosadno i ne djeluje motivirajuće.
Bilo bi grozno raditi samo radi plaće.
U tom bih slučaju postala lijena.
Kada ste završili fakultet arhitekture i počeli raditi kao arhitektica, jeste li imali mentora koji vas je usmjeravao u radu ili ste već odmah na početku mislili da je fakultetsko obrazovanje dovoljno, da možete raditi samostalno? Koliko je važan generacijski prijenos znanja?
Na svom prvom poslu stalno sam imala osjećaj kako će otkriti da nisam dovoljno dobra i da nisam zavrijedila svoju plaću. Počela sam raditi u uglednom uredu Henning Larsen. Atmosfera u tom uredu je bila jako pozitivna i šef je bio dosta liberalan, nije postojala ona uobičajena hijerarhija. Nikad ti ne bi dirigirao što da napraviš, nego bi pogledao što si napravio i uputio te na ono što je dobro i loše.
Nakon toga sam tri godine imala ured s iskusnijim kolegom arhitektom, koji je bio puno potkovaniji u tehničkim pitanjima. Ja sam se trudila raditi ono u čemu sam dobra, a drugima prepustila da odrađuju ono u čemu nisam bila dobra.
Prije 25 godina osnovali ste vlastiti ured. Sada imate arhitektonski ured s oko 70 zaposlenika. Kako izgleda vaša dnevna rutina? Što savjetovati mlađim arhitektima vezano na organizaciju ureda, o transferu znanja i delegiranju zadataka?
Mogu reći da smo, nakon dosta godina, vrlo organizirani. Imam direktoricu ureda koja je ujedno partnerica. Ona je arhitektica i nekada je bila voditeljica velikih projekata, sada vodi brigu o ugovorima, razvoju projekata, ekonomskom aspektu. Vrlo je poslovno usmjerena i razumije ekonomiju našeg posla, potrebno vrijeme, što i u kojem roku isporučiti, isplativost posla. Ne bi bilo moguće raditi velike poslovefor free. Imamo i financijsku direktoricu koja vodi knjige, ivoditelje projekatas dobro definiranim odgovornostima, dok se ja najviše bavim natječajima što traži dosta vremena, a jednom kad krenemo u projekt, održavamo sastanke na tjednoj bazi. Danas smo dosta dobro organizirani, odgovornosti su jasno definirane, što je dobro, jer je u počecima bilo dosta kaotično.
Projekti su poput naše djece. Kad ih završimo, moramo ih pustiti da žive svoj život. Kako žive vaši projekti jednom kada ih završite? Bude li to onako kako ste zamislili ili ima i iznenađenja?
Ponekad su naša djeca pogrešno shvaćena. Prikladno je savladati način kako pustiti zgrade da žive svoj život, ponekad je potrebna adaptacija, ponekad nas razočaraju...
Svojevremeno smo u Švedskoj radili jedan dječji vrtić uz plažu, radilo se odrvenoj konstrukcijigdje su prostori bili centrirani oko zona krovnih osvjetljenja, vrlo jednostavan koncept. U jednom trenutku su u vrtiću odlučili da im treba više prostorija pa su taj jedinstven prostor proizvoljno podijelili – bez da su nas pitali. To nas je iznenadilo. Da su nas pitali, mogli smo zajednički naći neko rješenje. Ovako, poezija je nestala, naša ideja o korištenju tog prostora je nestala.
Ipak, bilo bi sretnije kada bi korisnici razumjeli angažman arhitekta kao benefit, a ne trošak?
Da, kao dobrobit, a ne gnjavažu.
Radimo transformaciju prostora, koliko pri tome možemo utjecati na transformaciju društva, na strateške političke odluke o urbanizmu i urbanističke planove, raditi za opće dobro, arhitekturom utjecati na bolji život? Pritisak velikog kapitala developera uvijek je ambiciozan.
Mislim da je uloga gradskih arhitekata, planera u gradskim upravama totalno podcijenjena. Gradski uredi za planiranje mogu puno toga učiniti jer imaju pristup političarima.
Kopenhagen je u tom smislu uglavnom uspješan. Komercijalne inicijative se prihvaćaju, ali uz odluku da se donose planovi koji su koherentni i koji postavljaju određene ciljeve vezane uz urbani razvoj, uz obvezu developera da ih slijede. Naravno da se puno toga može kritizirati, ali mislim da su po pitanju razvoja urbanog života bili dosta uspješni u određenim četvrtima Kopenhagena poputNordhavnena,SydhavnenaiCarlsberga. Problem je međutim što je društvena slojevitost sve manja. Da biste živjeli u gradu, morate pripadati najmanje srednjem sloju jer morate kupiti stan, a iznajmiti ga je izuzetno teško. Jako je skupo i sve je podređeno profitu.
Beč je sjajan primjer kako raditi socijalno stanovanje na jedan dostojanstven način i kako kroz socijalno stanovanje stvarati gradske planove. U Danskoj je socijalno stanovanja nekada bilo na visokoj razini, ali u Kopenhagenu je teško doći do zemljišta koje si možete priuštiti da biste na njemu realizirati socijalno stanovanje.
Smatram da su projekti vođeni općim dobrom jako važni i da na političarima i gradskim upravama leži velika odgovornost da obave posao. U Bruxellesu smo radili na nekoliko projekata, tamo imaju jak gradski ured za planiranje. Morate imati moć jer bez nje ne možete ništa napraviti. U New Yorku sam upoznala gradsku arhitekticu koja nije imala nikakvu stvarnu moć. Mislim da je važno “gurati” gradske urede za planiranje koji imaju stvarnu moć. Svi smo dio ovog kapitalističkog svijeta, ali puno toga možete postići propisivanjem obveza za developere.

Djeca razumiju prostor – grade skloništa, stvaraju vlastite prostore. Kroz školu uče mnogo toga, ali malo o prostornim odnosima. Kad odrastemo djeluje da svi znamo kako treba stanovati, kako trebaju funkcionirati zajednički i javni prostori. Možda bismo od malih nogu kroz edukaciju trebali podizati svijest o prostoru, koji je jedan od najvažnijih strateških interesa svake zemlje. Jesu li vas ikad pozvali da održite prezentaciju u vrtiću ili školi? Jedan sat priče o profesiji možda proizvede budućeg arhitekta?
Nisu - ali odabrala bih vrtić.
Da, bilo bi korisno da su djeca uključena. Mislim da postoje neki dobri programi koji to već rade, pokušavaju napraviti uvod u arhitekturu. Arhitektura bi trebala biti nešto o čemu učite već u školi, poput matematike.
Volim projektirati vrtiće. U Europskoj uniji ako niste projektirali vrtić u posljednje tri godine, nemate referencu za predkvalifikaciju, što je ograničenje. U početku smo radili vrtiće, ali zbog tog sustava neko vrijeme nismo u toj domeni jer naše reference više nisu bile aktualne.
Kad biste morali odabrati samo jedan vaš projekt, onaj za koji ste najviše emotivno vezani, koji bi to bio?
Osjećam veliku povezanost s projektom Centar Icefjord. Kad je Centar sagrađen, jedan kritičar je komentirao: „Zašto ste uopće gradili u zapadnom Grenlandu?”, što sam osobno smatrala uvredljivim. Pa tamo žive ljudi, postoji kultura – naravno da treba graditi!Da, treba puno CO2 da se dođe do Grenlanda, ali to je za njihove ljude. Svi lete u Ameriku i to je u redu, ali kad je riječ o Grenlandu, to je problem? To je eurocentrično.
Izuzetno se divim inuitskoj kulturi, smatram njihovu priču jako zanimljivom, i kroz ovaj projekt tu kulturu prezentiramo i čuvamo za budućnost.



Materijali (tekstovi, fotografije, grafike i ostalo) na web stranicama egradnja.hr zaštićeno su intelektualno vlasništvo tvrtke T&S d.o.o. Zadar ili drugih pravnih osoba te su zaštićeni Zakonom o autorskim pravima. Ako želite naše materijale koristiti za edukacijske svrhe, slobodno nam se javite i rado ćemo vam izaći u susret.
Redakcija se ne mora slagati s mišljenjem autora i izjavama sugovornika te ne preuzima odgovornost za sadržaj reklamnih oglasa.

Povratak na vrh
Prijavi se na naš newsletter

--- Članak sa https://www.egradnja.hr/projekti/obiteljski-dom-arhitektice-arhitektonski-jasan-i-zivotno-autentican-870 ---

SALON33prostor je susreta, razmjene i suradnje, kako među Jelenom, Anitom i Marjom Miom, tako i s njihovim klijentima, suradnicima i ambijentom koje stvaraju ove tri arhitektice, prijateljice i poslovne partnerice.
Kao što su saloni nekad bili mjesta okupljanja umjetnika, intelektualaca, slobodnih mislilaca – prostori za dijalog, razmjenu ideja i zajedničko stvaranje, tako i kroz svoj arhitektonski atelijer, smješten u Tratinskoj 33 u Zagrebu, žele njegovatiarhitekturukao otvoren, živ proces u koji se uključuju klijenti, suradnici, kontekst i različiti načini razmišljanja.
„U jednom trenutku osjetile smo da dijelimo isti senzibilitet, ali i potrebu da radimo sporije, pažljivije i osobnije, izvan okvira klasičnog biroa. Odabirom riječiatelierželjele smo istaknuti da naš pristup arhitekturi nije isključivo tehnički ni komercijalan, nego i autorski, istraživački i umjetnički. U tom smislu,ateliernam zvuči osobnije i mekše odureda, kao prostor stvaranja, a ne administracije“, kažu naše sugovornice iz SALONA33.
Više od stvaranja prepoznatljivog „stila“, njihov je cilj stvaranje prepoznatljivih vrijednosti: iskrenost, empatija, pažljivo promišljen dizajn, odgovornost prema ljudima i kontekstu. Zanima ih tiha, ali snažna arhitektura u kojojprostorkomunicira suptilno kroz proporciju, teksturu i svjetlo, arhitektura koja ne privlači pažnju, ali koja ostavlja trag, dubina procesa, a ne kvantiteta.
U posljednje dvije godine tim je radio na 10-ak projekata, uključujućiinterijere stanova,obiteljskih kuća, kulturnih prostora i raznih javnih sadržaja. Ovom prigodom predstavit će namrenovaciju kuće u Zaprešiću, projekt  poseban po mnogočemu, ali prije svega po tome što se upravo jedna od njih tri – Jelena našla istovremeno u ulozi investitorice i glavne projektantice. Činjenica da se radilo o uređenju njezinog vlastitog obiteljskog doma, cijelom je procesu dalo dodatnu dubinu i osobnu odgovornost.
„Projekt je nastajao iznutra; iz stvarnih potreba, navika i načina života članova moje obitelji koji će u tom prostoru živjeti. Ta bliska veza između njih kao korisnika i mene kao autora projekta omogućila je iznimno promišljen pristup svakom kutku kuće, s jasnom vizijom, ali i otvorenošću prema spontanosti i razvoju kroz proces“, ispričala nam je Jelena.
Njezina osobna interpretacija doma kao prostora koji mora funkcionirati svakodnevno, ali istovremeno ostavljati prostora za tišinu, svjetlo, odnose i promjene, rezultirala je kućom koja je istovremeno arhitektonski jasna i životno autentična.
Jelena nam je u nastavku opisala ključne zahvate u renovaciji i uređenju interijera.
Prostor prizemnice od 190 m2je prije renovacije bio fizički i vizualno fragmentiran, bez jasne povezanosti između pojedinih dijelova. S jedne strane kuće nalazila se stolarska radionica bez izolacije i osnovne infrastrukture, a s druge manji stambeni dio zastarjele organizacije i funkcije. Tavan se koristio isključivo kao skladište, bez prirodnog svjetla, neprohodan i bez ikakvog komfora.
Najveći izazov bio je prenamijeniti postojeći tlocrt i loše iskorišten tavan u smislen, funkcionalan prostor bez potrebe za značajnim intervencijama u strukturu objekta.

Tijekom renovacije uklanjani supregradni zidovikako bi se oslobodio prostor i omogućila nova, protočnija organizacijainterijera.
Budući da sudrvene gredena tavanu bile u odličnom stanju, nije bilo potrebe za zamjenom cijelekrovne konstrukcijete je zamijenjen samocrijepi dodana novatoplinska izolacija.
Nosiva struktura kuće je u najvećoj mjeri ostala očuvana, a tamo gdje su bile potrebne veće prostorne intervencije, posebno kako bi se ostvario dvoetažni volumen iznad blagovaonice, uvedeni su konstrukcijski elementi poputčeličnih greda. Umjesto da ih skrije, arhitektica ih je, u skladu sa svojim minimalističkim i iskrenim pristupom materijalima, iskoristila i kao estetski element koji unosi sirovu teksturu i ritam u interijer.
Jelenina glavna želja bila je stvoriti suvremen, funkcionalan i topao obiteljski dom koji poštuje izvorni karakter kuće, ali ga reinterpretira kroz suvremeni arhitektonski jezik. Naglasak je bio na otvorenom, protočnom prostoru s puno prirodnog svjetla, s jasno definiranim privatnim i zajedničkim zonama te dodatnim sadržajima poput radnog prostora i gostinjskog dijela.
Otvorena dnevna zona u prizemlju objedinjuje kuhinju, blagovaonicu i dnevni boravak, s naglaskom na vertikalnu vezu kroz dvoetažni volumen blagovaonice. Upravo taj središnji prostor definira karakter kuće – svijetao, prozračan i vizualno dinamičan. Uz dnevnu zonu nalaze se diskretno odvojene spavaće sobe i kupaonica, organizirane tako da pružaju mir i privatnost, bez direktne izloženosti pogledu iz zajedničkih prostorija.
Tavan je prenamijenjen u višenamjenski prostor: otvorenu galeriju s radnim dijelom, prostor za igru i dodatne sobe s kupaonicom za goste.
Kontrast između hladnijeg, reflektivnijeg prizemlja i toplijeg, taktilnijeg tavana pažljivo je osmišljen kako bi se prostori doživljavali različito, a opet skladno povezani. Taj  je kontrast naglašen i odabirompodne obloge.
U prizemlju dominirajukeramičke pločice velikog formata. Prostor povezuju u cjelinu i naglašavaju njegov pročišćen karakter, a uz to su praktične za održavanje, što je ključno u svakodnevnom obiteljskom životu.
Za topliju i intimniju atmosferu u tavanskom dijelu korišten je tapison u radnom prostoru iparketu sobama. Njihova mekoća i prirodna tekstura, u kombinaciji s toplinom zadržanih drvenih greda, čine gornju etažu ugodnim prostorom za rad, igru i boravak gostiju.
Arhitektica ističe ključnu ulogu materijala u definiranju atmosfere.
U dnevnom boravku, duga ugradbena polica odbetonaprati liniju zida te na jednom dijelu, pod pravim kutom, prelazi u klupicu uz prozor. Prostor je time dobio dodatnu sjedeću površinu, ali i grafički, arhitektonski element koji diskretno definira zonu bez suvišnih intervencija.
Crno-bijeli furnirkaozidna oblogaunosi grafičku teksturu u prostor, ali na suptilan i topao način. Stvara taktilnost i osjećaj obloge, a ne samo površine. Uzorak podsjeća na godove drveta i upravo ta veza s prirodom, u pročišćenoj, suvremenoj interpretaciji, savršeno odgovara atmosferi interijera.
Gotovo nevidljiva u svojoj izvedbi, vrata kamuflirana u zidnu oblogu od furnira vode prema intimnijem dijelu kuće - spavaćoj zoni s kupaonicom i toaletom za goste. Njihova skrivenost doprinosi osjećaju mirne, neprekinute površine, čime se dodatno naglašava minimalistička estetika prostora. Taj dio prostora osmišljen je kao igra vidljivog i skrivenog, gdje su funkcionalni elementi integrirani tako da ne remete čistu liniju zida, ali zadržavaju potpunu funkcionalnost i logiku kretanja unutar doma.
Polica za knjige od prozirnog pleksiglasa i ogledalo dopuštaju prolazak svjetlosti, ne blokiraju pogled i stvaraju osjećaj lakoće. Funkcionalno, prostor je razdvojen na zonu pretprostora s garderobom i “hodnika” prema sobama.
Kako bi prostor zadržao čistoću, prozračnost i protočnost stavljen je velik naglasak na diskretna mjesta za pohranu. Ormari i spremišta integrirani su u zidne plohe, najčešće kamuflirani istim materijalima kao i obloge, tako da ne narušavaju prostornu jednostavnost. Ispod stubišta u prizemlju je ostava povezana s kuhinjom, a na katu, u najnižem i manje funkcionalnom dijelu potkrovlja - spremište.
Zbog konfiguracije postojećih prostora, blagovaonica se smjestila na nešto nižoj razini od dnevnog boravka.Taj je prijelaz naglašen jednostavnom, monolitnom stepenicom koja vizualno prati liniju prostora i definira granicu između zona. Razlika u visini tako je postala suptilan prostorni akcent, a ne prepreka; tlocrtu daje dinamiku i dodatno naglašava vertikalni volumen blagovaonice koja se otvara u dvoetažni prostor s dominantnom dizajnerskom sfernom lampom.
Kuhinja u nastavku izrađena je po mjeri kako bi se precizno uklopila u otvoreni plan prizemlja i zadržala nenametljivu prisutnost u skladu s ostatkom interijera koji njeguje minimalistički, ali topao karakter. Frontama dominiraiveralu drvenom dekoru te u prljavo bijelim frontama kod visokih elemenata, dok su radna ploha kuhinjskog poluotoka i zidna obloga izrađene od kvarca koji stvara osjećaj kontinuiteta s ostatkom prostora.
Kupaonice i spavaće sobe uređene su u duhu ostatka kuće – s naglaskom na jednostavne geometrije, neutralne tonove i taktilne materijale. Samo je u glavnoj kupaonici u prizemlju osmišljen element u odvažnijoj boji. Custom made element u koraljnoj boji daje neočekivani moment i zabavniji karakter cijelom prostoru.
U uređenju interijera Jelena je posebnu pažnju posvetila pažljivom odabiru namještaja i rasvjete.
Odabrani komadi namještaja zadržavaju čistoću kompozicije te osiguravaju udobnost i funkcionalnost svakodnevnog života. Oblici, dimenzije i materijali morali su odgovarati mirnoj, protočnoj i taktilno bogatoj scenografiji interijera.
Polica od iverala u dekoru drva vizualno povezuje i omekšava prijelaz između dvije prostorne razine te unosi nešto klasičniji osjećaj u odnosu na ostatak prostora. Dodaje notu domaće ugode i topline, nalik elementu koji ima osobnu priču, gotovo kao komad koji je naslijeđen ili pronađen, a savršeno se uklopio. Istovremeno pruža funkcionalnu površinu za knjige, predmete i svakodnevne sitnice koje prostor čine živim.
Blagovaonski stol izrađen je od masivnog drva, jednostavnog i mirnog dizajna koji se savršeno uklopio u dvoetažni prostor blagovaonice. Njegova čista forma i prirodna tekstura odgovaraju ostatku interijera koji spaja suvremenost i toplinu.
Iako su trebale biti privremeno rješenje, stolice su se s vremenom toliko prirodno uklopile da su postale trajni dio priče. Riječ je o kombinaciji naslijeđenih komada, pronađenih i preseljenih stolica.
Upravo ta mala nesavršenost i spontanost u kombiniranju unosi dodatnu dušu u prostor, dokazuje da dobar dizajn ne mora biti savršeno usklađen, već iskren, funkcionalan i osoban.
Od rasvjete, Jelena je kombinirala klasične komade poput Artemide Teti, Dioscuri i Castore do suvremenijih rješenja koja oblikuju atmosferu bez da odvlače pažnju.
Iako je Jelena autorica projekta te je u potpunosti sama uredila interijer, u svim fazama pratila ju je stručna i prijateljska podrška Anite i Marje Mie.
„Cure su bile prvenstveno moralna podrška i kad god bih imala neke nedoumice, bilo da se radi o odabiru materijala ili nekim tehničkim izazovima, pomogle bi mi u donošenju odluke“, istaknula je Jelena.
Sve tri opisale su nam po čemu će ovaj projekt kao arhitektice pamtiti:
„Ovaj projekt ćemo pamtiti po autentičnosti i iskrenosti pristupa; svaka odluka, svaki detalj, odabir materijala ili proporcija, imao je svoje jasno opravdanje. Bilo je to istovremeno projektiranje i svakodnevno preispitivanje kako prostor može biti funkcionalan, ugodan, nenametljiv, a opet osoban i topao. Pamtit ćemo ga i po tome što je zahtijevao veliku pažnju prema „nevidljivim“ stvarima – prijelazima između zona, atmosferi, načinu na koji svjetlo ulazi u prostor, kako se povezuju etaže i kako svaki kutak može imati više funkcija bez vizualne buke.”
Iskustvo je to koje ih je dodatno oblikovalo kao arhitektice, Jelenu posebno i kao korisnicu prostora, zaključuju arhitektice SALONA33.



Materijali (tekstovi, fotografije, grafike i ostalo) na web stranicama egradnja.hr zaštićeno su intelektualno vlasništvo tvrtke T&S d.o.o. Zadar ili drugih pravnih osoba te su zaštićeni Zakonom o autorskim pravima. Ako želite naše materijale koristiti za edukacijske svrhe, slobodno nam se javite i rado ćemo vam izaći u susret.
Redakcija se ne mora slagati s mišljenjem autora i izjavama sugovornika te ne preuzima odgovornost za sadržaj reklamnih oglasa.

Povratak na vrh
Prijavi se na naš newsletter

--- Članak sa https://www.egradnja.hr/vijesti/prvi-egradnja-event-u-znaku-otvorene-i-konkretne-komunikacije-899 ---

U ljeto 2011. pustili smo u promet portalgradimozadar.hr, s mišlju kako sad imamo alat s kojim ćemo raditi dok će zadovoljni sugrađani dobiti pouzdane majstore za svaki izvođački posao. Kako je vrijeme prolazilo, neki su se drugi momenti dogodili te je portal postao mjestom na kojem se oglašavaju izvođačke i proizvođačke kompanije, a naša prvotna ideja je polako napuštena.
Uskoro smo shvatili kako nam je zadarsko tržište ograničavajuće te smo pokrenuli časopis koji je stizao besplatno na adrese u cijeloj Hrvatskoj. Došla je i korona i gašenje časopisa, a to smo iskoristili kao priliku da napravimo nešto potpuno novo. Točno prije tri godine osvanuo je novi hrvatski portalegradnja.hr.



Kako niz godina kontinuirano radimo na umrežavanju mnogobrojnih ljudi iz struke, a čitavo smo vrijeme otvoreni za suradnju sa svima čije se poslovanje temelji na kvalitetnom pristupu projektu i klijentu, ideja je bila da se konačno uživo upoznamo i osjetimo snagu zajedništva kroz otvoren dijalog i druženje.
Sve to skupa ne bi bilo moguće bez sponzora koji su prepoznali našu ideju o eventu, na čemu zahvaljujem tvrtkama:Geberit,Iverpan,Prggin rasvjeta,GROHE,3D ART,Skelin Mont,Gealan,ROCKWOOL.Uz njihovu podršku, prvi event egradnja portala održan je 6. lipnja u popodnevnim satima, u šibenskom Kanalu sv. Ante.
Zašto baš ovdje? Mnogi su me to pitali tijekom večernjeg druženja, a moj je odgovor bio zato što sam radilareportažu u prostoru Posjetiteljskog centrau uvali Minerska i pritom shvatila koliko je to lijep i ugodan ambijent kojem još jedino nedostaje prvi event ovakve vrste.
Domaćin eventaJavna ustanova Priroda Šibensko-kninske županijeugostila nas je zanimljivim predavanjem/obilaskom novouređenog Posjetiteljskog centra, pomogavši i drugim, manje vidljivim, a za organizaciju vrlo bitnim detaljima. ZahvaljujućiZrinki Lisesve je teklo s lakoćom, a gosti su se osjećali ugodno i zbrinuto. Zahvaljujem ovim putem javnoj ustanovi Priroda i ravnateljiciAniti Babačić Ajdukna svekolikom angažmanu, koji se nastavio i dan nakon eventa organiziranim obilaskom UNSECOTvrđave sv. Nikolepod stručnim vodstvomDanijele Marinčić.
Kako već niz godina posjećujem mnogobrojne konferencije i evente te sam i sama organizirala nekolicinu njih, smatram da event nije potpun ako se ljudi nisu međusobno upoznali i s eventa otišli obogaćeni za nekoliko zanimljivih novih poznanstava.
Fokus je zato bio na ležernoj atmosferi. Okruženi morem i borovima, imali smo i mnogo sreće što nas je poslužilo sunčano i mirno vrijeme.
Osim ležerne i istovremeno ozbiljnepanel raspravearhitekataIve Klepo LepuriDamira Mancea, a zatim predstavljanja gostaSlobodana Jovića, osnivača platforme za upravljanje ljudskim resursimaSelekcija.hr, druženje je lijepo zaokružio trenutak u kojem su se svi uzvanici kratko predstavili.
Večer se nastavila u dugim i ugodnim razgovorima, uz lagane i nenametljive jazz zvukoveMate Skračić Adaptive Quarteta, vođenog izvrsnim vokalom akademski obrazovane pjevačiceMatee Skračić.
Kroz čitavu večer, vrhunski organizirani ugostitelji objektaNaturabrinuli su da svaki gost bude dobro uslužen.
O tome kako smo se proveli na našem prvom eventu, najbolje govore dojmovi koje su s nama podijelili neki od naših dragih gostiju:
Arhitektica Iva Klepo Lepur, Zadar:
"Kad me Andrijana nazvala i pitala želim li sudjelovati na panelu u Šibeniku, uopće nisam dvojila. Smatram da evenata ovog tipa zaista nedostaje, što je pokazao i interes struke i atmosfera koju smo doživjeli u divnom ambijentu Posjetiteljskog centra "Kanal sv. Ante". Kolega Damir Mance i ja smo se kroz ležeran razgovor uspjeli dotaknuti nekoliko bitnih tema, o kojima bi se dalo naširoko raspravljati. Konstruktivna rasprava, upoznavanje s kolegama, dogovor oko nekih novih suradnji, a opet sve podcrtano ležernim tonom, uz čašu vina, finu klopu i bend u pozadini. Nadam se da je ovo samo početak jedne lijepe tradicije, kojom ćemo pokazati da u arhitekturi još uvijek ima entuzijasta koji vjeruju da mogu pomoći u nekim pozitivnim pomacima u struci. Znam da ću se ja uvijek rado odazvati."
Damir Mance, arhitektura Minimal
"U predivnom ambijentu uz Šibenski kanal, događaj u organizaciji egradnje pokazao se idealnom prilikom za umrežavanje, upoznavanje ljudi iz raznih područja zanimanja i razmjenu iskustava. Najviše u prilog tome ide zadovoljstvo mojeg društva menadžera ne-arhitekata, koji su u početku bili pomalo skeptični, a na kraju izuzetno zadovoljni i temama i atmosferom i ostvarenim kontaktima. Uživali smo u opuštenoj atmosferi uz izvrsnu glazbu. Pohvala za organizaciju i odabir benda. Pozdrav do slijedećeg druženja!"
Arhitektice Andrea Dujić i Josipa Rogošić, Split:
"Super druženje i fantastičan event u organizaciji portala egradnja! Bilo je pravo zadovoljstvo slušati panel raspravu i upoznavati kolege arhitekte, razmjenjujući ideje i inspiracije u prekrasnom ambijentu! Radujemo se sljedećem okupljanju jer upravo ovakva neformalna druženja stvaraju pozitivnu atmosferu u našoj struci."
Arhitektica Branka Juras, Split:
"Najviše mi se svidjelo to što sam upoznala neke prakse koje uopće nisam poznavala, a koje su dosta zanimljive poput organske arhitekture kojom se bavi arhitektica Marina Zajec, kao i urede za koje nisam baš znala poput Studija STA, produkt dizajnerice Karle Paliske iz Studija RU:T, arhitekta Tomislava Matušina... Ljudi su mi bili baš jako inspirativni. Zapravo smo svi na nekoj sličnoj valnoj duljini, svi su bili dosta pozitivni, povezali smo se i to mi je bilo baš lijepo. Zato mi se i sviđa vaš portal, jer otvara vrata svima. Slobodan Jović mi je bio dosta inspirativan sa svojom prezentacijom o načinu kako se mogu odabirati kandidati za posao, jer nisam znala da se mogu obratiti Selekciji za takve situacije. Hvala vam i na inspirativnom izletu na Tvrđavu svetog Nikole. I prije sam je znala posjetiti, ali pod stručnim vodstvom to je skroz drugačiji doživljaj."
Produkt dizajnerica Karla Paliska, Zagreb:
"Drago mi je što sam imala prilike malo se maknuti iz Zagreba i upoznati kolege iz građevinarstva, arhitekture s juga Hrvatske, jer kad su neka događanja, obično je jako lokalizirano, uglavnom dođu ljudi iz istog grada. Generalno mislim da je event stvarno bio uspješan što se tiče umrežavanja ljudi. Event je, kao i portal, bio fokusiran na dizajnere, arhitekte i građevinare koji su se ovom prigodom mogli puno bolje povezati. Ono što je bilo super je što su se ljudi predstavljali na samom početku i mislim da je to bio odličan način probijanja leda jer smo kasnije lakše prilazili jedni drugima i započinjali komunikaciju. I lokacija je bila apsolutno divna."
Inženjerka građevinarstva Vlatka Jovanović Šuran, Pazin:
"Okupljanje kolega iz struke na egradnja događaju bilo je izuzetno korisno i motivirajuće, a otvorene rasprave o problemima s kojima se svakodnevno susrećemo donijele su mnogo vrijednih uvida i ideja za unapređenje naše industrije. Egradnja je pokazala koliko je važno organizirati ovakve susrete, jer oni jačaju našu profesionalnu mrežu, potiču razmjenu znanja i iskustava te nam pomažu da zajedno tražimo rješenja za izazove s kojima se suočavamo. Bilo bi sjajno da se ovakvih događaja organizira više, jer su ključni za napredak i povezivanje cijele zajednice. Čestitam Andrijani i cijelom timu na inicijativi i organizaciji i veselimo se budućim prilikama za druženje, suradnju i daljnji razvoj naše niše!"
Arhitekt Veljko Armano Linta, Zagreb:
"Duh iskrenosti i otvorenosti u izražavanju, kakav je bio prisutan na ovogodišnjem događanju egradnje u Šibeniku, širi se i potiče na daljnju iskrenost i otvorenost, ali samo pod jednim uvjetom: da svi imaju priliku biti iskreni i otvoreni, a ne samo neki. Zato je bilo izvrsno što je, nakon troje odabranih govornika bez puno dlaka na jeziku, doslovno svaki uzvanik imao 40 sekunda da se predstavi na bilo koji način. (Bilo je tu i bockavih opaski na stvari koje je rekao jedan od panelista, i to je u redu - ako nemamo prilike za raspravu, onaj tko ima manje vremena i nižu pozornicu ima pravo na bockavost.) A zato i ja, jedan od tih uzvanika, imam potrebu pohvaliti organizatore događanja na specifično iskren način: U mojem subjektivnom i ograničenom, ali dugogodišnjem iskustvu, ovo je prvo događanje na kojem sudjeluju većinom arhitekti na kojem se bez ustezanja, na glas i pred svima, izražavalo mišljenje i kojim nije vladao duh uštogljenosti, opreza i međusobnog odmjeravanja, klanovštine, pretencioznosti, šminke, pompe i fige u džepu. Umjesto svega toga, jednostavnost, opuštenost i ljudskost. I koliko god se od organizatora može učiti o opipljivim doprinosima takvom ozračju (zajedničko iskustvo vođene ture na početku, format koji potiče komunikaciju u nastavku, lokacija u prirodi, veseli i opušteni muzičari...), ono glavno jest predanost glavne organizatorice tome da s nepatvorenim oduševljenjem, toplinom i zahvalnošću okupi ljude za koje vjeruje da rade nešto dobro. Hvala Andrijana, hvala cijelom timu egradnje, bila mi je čast i zadovoljstvo sudjelovati."
Arhitekt Vanja Oštrek, Zagreb:
"Otvoreno, konstruktivno i konkretno! Atmosfera odlična, hrana i piće još bolji. Ono što mi je bilo najvrjednije je što se otvoreno pričalo o izazovima u arhitekturi i dizajnu interijera. Svi su dijelili iskustva bez filtera, a okupili su se i predstavnici raznih tvrtki iz građevinske branše. Posebno mi je drago što se nije ostalo na površini. Razgovaralo se i o odnosu investitora i arhitekata, o tome koliko je važno imati kvalitetnu komunikaciju na svim razinama i kako izgleda praksa na terenu naspram onog što piše u pravilnicima. Bez uljepšavanja, iskreno i iz prve ruke. Andrijana, hvala još jednom na pozivu. Nadam se da će biti još ovakvih događaja u budućnosti."
Arhitekti Lana Stipičić, Kristina Eleršek, Hana Kazazović i Laura Dević, Petar Kozina i Rade Gregov, Zadar:
"Sudjelovanje na događaju u Posjetiteljskom centru Kanal sv. Ante u Šibeniku bilo je zanimljivo i korisno iskustvo. Okupljanje stručnjaka iz područja arhitekture, projektiranja i srodnih djelatnosti pokazalo se kao dobra prilika za razmjenu ideja i upoznavanje s različitim pristupima unutar struke. Posebno nam je bilo zanimljivo uvodno izlaganje o korištenju društvenih mreža u promociji arhitekture i važnosti komunikacije s korisnicima arhitektonskih usluga. Otvorila se korisna rasprava o tome kako približiti ono što radimo široj javnosti. Kratka osobna predstavljanja sudionika dala su događaju toplinu i ležernost. Bilo je zanimljivo čuti kako su različiti ljudi ušli u svijet arhitekture i kako danas gledaju na svoj profesionalni put. Sve u svemu, jedno ugodno i poticajno okupljanje koje bi bilo lijepo vidjeti ponovo."
Arhitekt Nikša Bilić, Split:
"U Šibenik sam došao s još dvije mlade kolegice iz predsjedništva Društva arhitekata Splita i odmah nam se svidjela atmosfera i ambijent. Krenulo je zanimljivo predavanje o problemima u arhitektonskoj struci i kako ih savladati, a potom prezentacija sudionika. Iako sam od toga malo zazirao, vidjevši opuštenost drugih sudionika, predstavio sam se i sam kroz ironiju vezanu na svakodnevne probleme koje susreću arhitekti u praksi. Ono što je bilo posebno zanimljivo je činjenica da je dijapazon ljudi i njihovih profesija bio jednostavno toliko šarolik i velik da je upravo to činilo zanimljivost cijele te prezentacije, jer se nije radilo samo o arhitektima koji, ruku na srce, ponekad znaju biti i monotematični. Takav format prezentacije sudionika bio je jednostavno pun pogodak. Poslije predavanja i prezentacije uslijedilo je neformalno druženje sudionika događaja, koje je rezultiralo novim poznanstvima i susretom s kolegama koje nisam vidio godinama. Zahvalio bih i na jedinstvenoj prilici da doživimo Kanal sv. Ante i Tvrđavu sv. Nikole u posve drugačijem i neobičnom svjetlu. Andrijani i njezinom timu hvala na fantastičnom događaju koji je svakako obogatio i obilježio moj početak ljeta u profesionalnom i prijateljskom smislu. Obećao sam cijelom timu egradnje malo intenzivniju suradnju, što bi mi bilo iznimno drago, jer je to portal koji pruža širok spektar informacija i uvida u segmente arhitekture i gradnje te koji nije namijenjen samo ljudima iz struke nego i široj publici. I to je ono što ga čini značajnim: na vrlo jasan i dopadljiv način predstavlja i širi kulturu građenja, koja je u ovim brzim vremenima iznimno bitna za stvaranje i održavanje kvalitete građenog prostora."
Arhitektica Marina Zajec, Bistra:
"U divnom ambijentu Posjetiteljskog centra "Kanal sv. Ante" proveli smo dan pun iskrenih razgovora, novih poznanstava i zajedničke vizije. Poseban je dojam ostavilo kratko predstavljanje svih prisutnih na samom početku – sjajan način da se probije led i stvori prostor za iskrenu komunikaciju i povezivanje. Od obilaska Centra, inspirativnog panela s Ivom Klepo Lepur i Damirom Manceom, izlaganja Slobodana Jović, do neformalnog druženja i izleta na Tvrđavu sv. Nikole, svaki trenutak bio je smislen, stvaran i vrijedan. Hvala dragoj Andrijani Jurin na pozivu i gostoprimstvu, i na ogromnom trudu da se virtualne veze pretvore u stvarna prijateljstva i suradnje."
U ime redakcije, hvala svima odazvanima na jednoj lijepoj, nezaboravnoj večeri, a prije svega na profesionalnoj i ugodnoj suradnji u stvaranju sadržaja na portalu egradnja.hr



Materijali (tekstovi, fotografije, grafike i ostalo) na web stranicama egradnja.hr zaštićeno su intelektualno vlasništvo tvrtke T&S d.o.o. Zadar ili drugih pravnih osoba te su zaštićeni Zakonom o autorskim pravima. Ako želite naše materijale koristiti za edukacijske svrhe, slobodno nam se javite i rado ćemo vam izaći u susret.
Redakcija se ne mora slagati s mišljenjem autora i izjavama sugovornika te ne preuzima odgovornost za sadržaj reklamnih oglasa.

Povratak na vrh
Prijavi se na naš newsletter

1. Zanima me što mi je sve potrebno za projektiranje kuće?

Nulti korak je pronaći arhitekta, a ovdje su prijedlozi s kime možeš započeti, zatim da odabere rubriku arhitekti https://egradnja.hr/pro/arhitektura

Nadalje koraci za projekt izgradnje kuće su jako lijepo opisani u ovom članku:
https://egradnja.hr/vijesti/dokumentacija-za-gradnju-obiteljske-kuce-korak-po-korak-363



možemo li vam pomoći sa savjetima za gradnju kuće? Možemo vam pokazati kako projektirati I graditi kuću.

Želite da vas upoznamo sa suradnicima koji će vam pomoći  u procesu projektiranja I planiranja?

Zanima li vas dizajn interijera?

Želite li da vam pokažemo primjere obnove povijesnih kuća.

2. Predloži mi inspirativan intervju/razgovor s arhitektom/arhitekticom
https://egradnja.hr/razgovor/kresimir-damjanovic-arhitektura-je-i-istrazivanje-ne-samo-gradnja-794
https://egradnja.hr/razgovor/duro-mirkovic-danas-nedostaje-postenja-u-arhitekturi-prevladava-interes-za-stjecanjem-789
https://egradnja.hr/razgovor/goran-zuric-arhitekti-i-investitori-bi-trebali-slusati-svoje-korisnike-kao-sto-ih-slusa-i
https://egradnja.hr/razgovor/ja-arhitekt-uzivale-smo-u-projektiranju-vlastitih-domova-stilski-se-razlikuju-kao-i-nasi



3. Pokazi mi lijepe I funkcionalne interijere

https://egradnja.hr/projekti/iz-iskustva-arhitektice-kako-je-kupila-vlastiti-stan-u-zagrebu-i-uredila-ga-po-svom-gustu
https://egradnja.hr/razgovor/ja-arhitekt-uzivale-smo-u-projektiranju-vlastitih-domova-stilski-se-razlikuju-kao-i-nasi
https://egradnja.hr/projekti/od-sterilnog-do-toplog-transformacija-interijera-koja-ce-vas-oduseviti-788
https://egradnja.hr/projekti/kako-smo-stvorili-topao-i-funkcionalan-prostor-za-rad-ucenje-i-opustajuce-trenutke-svih



4. Daj mi prijedlog arhitektonskih ureda koji rade obnove starih kuca
https://egradnja.hr/arhitekti/arhitektonski-ured-branka-juras-603
https://egradnja.hr/arhitekti/dia-doo-561

5. Daj mi primjere dobro osmišljenih kuća za odmor? Kojim su materijalima građene i tko ih je radio, projektirao?
https://egradnja.hr/nekretnine/kastelanska-vila-veluri-obiteljski-dom-koji-otvara-vrata-svijetu-806

6.Tražim primjer male obiteljske kuće, molim te pomozi mi kako ju napraviti kvalitetno?
https://egradnja.hr/projekti/kuce-u-nizu-maj-kad-arhitekti-spoje-najbolje-od-kuce-i-stana-832

7. Kojim materijalima mogu graditi?
https://egradnja.hr/proizvodi/zid
https://egradnja.hr/proizvodi/kuca

8. Pokaži mi dobar primjer obiteljske kuće
https://egradnja.hr/projekti/obiteljski-dom-arhitektice-arhitektonski-jasan-i-zivotno-autentican-870

9. Zanima me kako osmisliti dobar I funkcionalan uredski prostor.
https://egradnja.hr/prostori/interijer-uredskih-prostora-u-funkciji-timskog-duha-i-dinamicne-radne-svakodnevice-310
https://egradnja.hr/prostori/kvaliteta-i-bezvremenski-dizajn-uredskih-prostora-s-naglaskom-na-odrzivost-bez-bacanja

10. Zanima me obnova povijesne baštine

https://egradnja.hr/projekti/novo-lice-karlovacke-oruzane-umjesto-vojnika-znanje-834
https://egradnja.hr/projekti/kljuc-obnove-kulturne-bastine-strucno-znanje-viseslojan-pristup-i-dugotrajna-rjesenja-886




--- Članak sa https://www.egradnja.hr/nekretnine/odrzivost-jos-ceka-svoj-trenutak-dominiraju-stari-stanovi-i-nepouzdani-certifikati-896 ---

Stambeno tržištevapi za noviminvesticijama. Potražnja premašuje ponudu, a kako se nedovoljno gradi, na tržištu se najviše prodaju staristanoviu lošem stanju i s lošim energetskim certifikatima. Postavlja se pitanje kako potaknuti interes kupaca zaodrživim nekretninama?
U posljednje tri godinecijenestambenih nekretninanarasle su za 30 posto, no istovremeno se bilježi padprometa nekretninamaod 5,1 posto.Stambeno tržišteovisno je i o stjecanju stranih državljana, a i tu se bilježi pad prometa pri čemu su recesije u pojedinim državama ostavile traga pa takonekretnineu Hrvatskoj više ne kupuju najviše Nijemci, već Slovenci.
Priuštivo stanovanjegoruća je tema u cijeloj Europi.Nacionalni plan stambene politike, donesen ove godine dobro je detektirao probleme sastanovanjemu Hrvatskoj, a tek ćemo vidjeti hoće li polučiti željene rezultate.
Ovi aktualni trendovi i izazovi na tržištu stambenih nekretnina prezentirani su na nedavno održanomInvestments Forumu, gdje su vodeći developeri, investitori i regulatori iz sektora komentiralizelene certifikate, utjecaj EU regulative i polarizaciju tržišta.
„Dokle god potražnja premašuje ponudu, ljudi će kupovati nekretnine niže kvalitete, sve do trenutka dok se tržište dovoljno ne educira o važnosti održive gradnje i života u takvim nekretninama, da je to nešto što im je bolje u dugom roku”, istaknuo je na paneluLuka Đurđek, protfolio manager tvrtkeCroatia nekretnine.
Na pitanje otežavaju li im zeleni elementi izradu investicijskih studija i samu profitabilnost, odgovorio je kako su u samoj implementaciji održiva rješenja inicijalno skuplja, njihova se prava prednost vidi kroz dulji period eksploatacije zgrade.
„To je više prisutno kod investitora našeg tipa institucija koje grade neku zgradu s perspektivom od 50 do 100 godina. To se odnosi na bilo koji projekt koji radimo s namjerom da ga zadržimo, a ne da se proda odmah na tržištu”, dodao je Đurđek.
Boro Vujović, direktor agencijeOperetakoja posluje više od 20 godina, svakodnevno se susreće s kupcima pa je itekako upoznat s time kakve investicije i na kojim lokacijama tržište traži.
„S obzirom na to da je propis oenergetskim certifikatimaformuliran tako da se nekretnina ne smije prodati bez certifikata, ali se smije oglasiti bez njega, većina kupaca ustvari kupuje nekretninu prije no što uopće zna kojeg jeenergetskog razreda. Drugi je problem kad imatenovogradnju, onda u projektu piše da će biti A, A+, ali u međuvremenu sustanoviprodani u fazi temelja pa zatim investitor -  čast iznimkama - naglo izgubi motivaciju to završiti onako kako je pisalo, on dobije certifikat naveden u projektu, no izvedeno stanje je u praksi možda drugačije”, komentirao je Vujović.
Ono o čemu moraju voditi računa investitori koji svojim kupcima žele ponuditi dodanu vrijednost kroz zelenu i pametnu gradnju je lokacija.
„Ako vi napravite takvu zgradu u centru Zagreba, onda to podrazumijeva da će to biti vrhunska kvaliteta, vrhunski materijali, posljednja tehnologija, zato što je takvih nekretnina malo i nije problem nešto takvo prodati, ali imati nešto predobro na ne tako dobroj lokaciji je apsolutno promašeno. Ključno je sve ove parametre prilagoditi lokaciji”, rekao je Vujović pa obrazložio primjerom:
„Imali smo jednu vrhunsku nekretninu što se tiče svih tih parametara, i kvalitete i pametnih tehnologija..., ali na jednoj lokaciji koja je predgrađe predgrađa. Kad je projekt završen, postavilo se pitanje: kad znamo koliko se toga prodaje i u kojoj fazi, zbog čega je ostalo još pola neprodanih stanova? Mislim da je ovdje investitor malo previše uložio i to je teško dobiti nazad. Ono što je bilo dobro za njega je što su cijene same po sebi rasle pa je to onda kroz šest mjeseci došlo na cijenu i uspio je prodati, ali se isto tako u budućnosti može dogoditi situacija da cijene neće rasti i onda bi takav investitor mogao biti u problemu.“
Najveći problem u stambenim nekretninama dogodio se kad su one postale predmet investicije, komentirao jeDubravko Ranilović, predsjednikUdruženja poslovanja nekretninama pri Hrvatskoj gospodarskoj komori.
„Stambena nekretnina postala je investicija koja nužno ne mora biti povrat kroz turistički najam nego isključivo funkcionira kao sigurna investicija, kao neki equity koji smo spakirali, slično kao i zlato, i koji ne moramo uopće uporabljivati. S jedne strane imamo kvalitetan fond, zato se kupuje toliko novogradnje, što se kaže "zaključate bravu i doviđenja", a zapravo je istovremeno puno rabljenih nekretnina. Stambeni fond je bio neodržavan i sad se razmišlja kako ga aktivirati i staviti u fukciju kako bi se postigla cijena, uključujući i cijenu najma.“
S jedne strane imamo kupce koji će uložiti dva milijuna eura u neki stambeni prostor, a da ga neće niti otključati, i s druge strane kupce kojima je stambena nekretnina životna potreba ili, u najboljem slučaju, drugi dom na moru, a za koju će uz puno kompromisa i kredit odvojiti 200-300.000 eura. Ta polarizacija na one koji ne trebaju, a imaju i one koji nemaju, a treba im, nije karakteristična samo za tržište nekretnina, smatra Ranilović.
„Turistički najam prepoznat je kao velik problem jer je s tržišta uzeo velik broj stanova za najam i tako onemogućio obiteljima koje počinju život da nemaju gdje živjeti, a da ne spominjem kategorije starijeg stanovništva ili situaciju sa stanovanjem u onim dijelovima gdje je turizam sveprisutan. Vi u Zadru, Splitu, Dubrovniku nemate gdje smjestiti radnu snagu, ljudi manje odlaze na fakultete u tim područjima..., to su sve socijalni problemi i posljedice su dugoročno nesagledive”, upozorio je Ranilović.
Stambena politika koja je donesena početkom godine sada se krozporez na nekretninei određene zakonske izmjene implementira „na radost nekih, na nesreću nekih drugih”. Sad treba vidjeti koliko će utjecati na situaciju na stambenom tržištu.
„Meni se čini da su to poprilično niske vrijednosti i da je nažalost u porezu na nekretnine dosta toga ostavljeno lokalnoj upravi, a neke lokalne uprave populistički se odriču tog nameta kako bi se dodvorile biračima“, Ranilovićevo je mišljenje.
Ranilović se osvrnuo i na aktualno stanje natržištu posrednika u prometu nekretninama, gdje se može naći od kvalitetnih agencija do „drumskih razbojnika“ koji samo rade za „velike brojke“.
„Ja tu uvijek apeliram: ako nešto ozbiljno kupujete, onda izaberite nekog ozbiljnog, na preporuku, a ne ono što ste dobili na Tik Tok-u. Uloga nekih agencija je u određenim segmentima vrlo dobra i mi kroz udruženje nastojimo afirmirati neke vrijednosti, ustabiliti tržište, međutim neke kolege zaista sudjeluju u rastu cijena nekretnina na način da manipuliraju cijenama kako bi oni bili ti koje će vlasnici odabrati da im prodaju nekretnine jer su im obećali nešto što nije realno. Ljudi su postali površni, obrazovanje je manje bitno, stručnost je manje bitna…”
Svoj je komentar o poslovanjuagencija za posredovanje u trgovanju nekretninamadao i Vujović:
„Realno, u Americi i na razvijenim tržištima sve se radi preko agencija, dok kod nas još uvijek postoji dio onog principa sam ću okrečit, sam ću popraviti auto pa ću onda sam ići i prodati nekretninu, bez da ljudi shvaćaju kakve to ustvari rizike nosi. Ako moraš nešto platiti, onda je to bolje napraviti uz posredstvo stručnjaka i biti siguran da si postigao maksimalnu sigurnost, a i da si optimizirao taj svoj proces. Mislim da je tu uloga agencija značajna. Činjenica je da ima svega, ali vrijeme radi svoje i tržište filtrira onoga tko radi dobro od onoga tko ne radi.“
Održivostje postala standard, a ne opcija, zaključili su panelisti. Kako je objasnioMarko Markić, voditelj certificiranja uHrvatskom savjetu za zelenu gradnju, najveći se iskorak u certificiranju dogodio kada jeESG izvještavanje o održivostidobrovoljno počeo provoditi sve veći broj kompanija.
„U odnosu na energetsko certificiranje koje je bilo propis, ESG izvještavanje o održivosti krenulo je od tržišta i zapravo same kompanije traže potvrdu upravo zbog smanjenja rizika imanja nekretnine.”
LEED,BREEM, posebiceDGNB,tri su najzastupljenijasustava certificiranja održive gradnje, a na koje se uglavnom odlučuju kompanije koje nude svoje nekretninske proizvode – turističke ili poslovne (uredske prostore) na tržištu.
Takve zgrade imaju manji rizik u održavanju, korištenju te su općenito manje izložene svim drugim rizicima koje nekretnine inače imaju. Spomenuti certifikati služe kao objektivna potvrda o održivosti i za investitora, i za korisnika, ali i za okolinu i okoliš, a njihov dvostupanjski načini provjere održivosti - kroz sustav auditora i drugi stupanj pregledavanja  - u velikoj mjeri sprečava mogućnostgreenwashinga(manipulativi zeleni marketing, tj. prikazivanje poslovanja ili nekog proizvoda održivijim nego što zaista je).
“Svi ti certifikacijski alati daju određene KPI-eve (Key Performance Indicators), u slučaju DGNB-a tih je indikatora čak 160, a koji se zapravo mogu riješiti već u projektnoj dokumentaciji svake zgrade i to je ono što mi nastojimo našim projektantima i inženjerima pokazati. I tu se događaju veliki pomaci. Sve naše veće arhitektonske tvrtke su već razvile ili koriste sustave digitalnog upravljanja gradilištima i materijalima i mislim da više nitko, nijedan investitor u Hrvatskoj ne može reći da nije moguće izgraditi održivu zgradu. Moguće je i to više nije pitanje certificiranja, nego samog nekog koncepta ulaganja i gradnje“, istaknuo je Markić.
Hrvatski savjet za zelenu gradnju do sada je educirao više od 200 inženjera za projektiranje zgrade po DGNB sustavu. Kao dva "svježa" primjera dobre prakse Markić je na panelu istaknuo poslovnu zgraduMatrix Cna Slavonskoj aveniji u Zagrebu, certificiranu u najvišoj razini DGNB certifikata - platini teValamar Amicor Green Resortu Starom Gradu na Hvaru kojem je ovih dana uručen zlatni DGNB certifikat.



Materijali (tekstovi, fotografije, grafike i ostalo) na web stranicama egradnja.hr zaštićeno su intelektualno vlasništvo tvrtke T&S d.o.o. Zadar ili drugih pravnih osoba te su zaštićeni Zakonom o autorskim pravima. Ako želite naše materijale koristiti za edukacijske svrhe, slobodno nam se javite i rado ćemo vam izaći u susret.
Redakcija se ne mora slagati s mišljenjem autora i izjavama sugovornika te ne preuzima odgovornost za sadržaj reklamnih oglasa.

Povratak na vrh
Prijavi se na naš newsletter


--- Članak sa https://egradnja.hr/razgovor/kresimir-damjanovic-arhitektura-je-i-istrazivanje-ne-samo-gradnja-794 ---

Krajem godine gotovo da nije bilo većeg medija u zemlji koji nije prenio vijest o najboljemjavnom toaletuna svijetu. Osmislio ga je 38-godišnji zadarskiarhitektKrešimir Damjanović, osvojivši prvu nagradu na međunarodnom arhitektonsko-dizajnerskom natječajuCentral Glassu Tokiju.
Nije ovo njegov prvi uspjeh na jednom japanskom natječaju globalne reputacije među arhitektima. Počeo ih je nizati 2017. kada je svojim projektomKuća kolažosvojio prvo mjesto naShinkenchiku natjecanju, da bi u naredne dvije godine na istom nagrađen počasnim priznanjima za svoje radoveImaginarni krajolik(2018.)  iU kući moga oca mnogo je odaja/nestanak tipične kuće(2019.)
O svim tim uspjesima pa tako i ovom posljednjem, već su ispisani članci. I mi smo se u ovom našem intervjuu dotakli tih Krešimirovih u javnosti najpoznatijih biografski crtica, ali prije svega zanimalo nas je pobliže predstaviti razmišljanje jednog mladog, zanimljivog, nedvojbeno  talentiranog arhitekta kojem je konceptualno, teorijsko promišljanjearhitekturepodjednako važno kao i konkretni projektigradnjeu kojima se tek treba iskazati.
Arhitektura me od najranijih dana intrigirala svojom slojevitošću; ona je prostorna disciplina, no istodobno ulazi u područje umjetnosti, društvene teorije pa čak i filozofije. Još u osnovnoj i srednjoj školi, kad sam se aktivno bavio slikarstvom, otvarala su mi se pitanja o formi, boji i kompoziciji. Takva su me pitanja dovela do upisa na tečajeve crtanja uArtstudiju,nažalost nedavno preminulog zadarskog slikaraIgora Gluića. Ondje sam, na križištuarhitekatai slikara, doživio odlučujući poticaj: spoznaju da arhitektura u sebi ipak objedinjuje ne samo racionalno, nego i umjetničko, egzistencijalno i estetsko.
S jedne strane, prisutna je realna potreba da čovjek svojim radom osigura egzistenciju, no s druge strane, arhitektura se pokazala kao platforma neiscrpne moći. Upravo je ta dvostrukost – da arhitekt mora funkcionirati i kao vizionar i kao pragmatičar –u meni probudila duboko zanimanje. To je bio moment kada sam, uz slikarstvo, polako uplovio u plodne vode istraživanja prostora te postao uvjeren da arhitektura nije samo “crtanje kuća”, već zabilježba prostornog okvira.
Po mojem shvaćanju, između slikarstva i arhitekture nikad nije postojala jasna granica. Moji prvi crteži – bili oni akvareli, crteži olovkom ili akrilne slike – stvarani su gotovo intuitivno, bez precizno definirane funkcije. Ti su mi crteži, paradoksalno, služili kao “laboratorij oblika” i “kompozicijski poligon”.
Primjerice, kod sudjelovanja na posljednjem japanskom natječaju pretočio sam pojedine skice uarhitektonske paviljone. Time sam svoja slikarska razmišljanja o svjetlu, teksturi i prostoru transponirao u trodimenzionalnu strukturu.
Takav se postupak može promatrati u duhu pojma “cross–disciplinary approach” koji ističu suvremeni teoretičari poput Stana Allena ili Bernarda Tschumia. Oni smatraju da searhitektonska praksane ograničava samo napravila gradnje, već treba preuzeti metode i spoznaje iz drugih umjetničkih i znanstvenih područja. Za mene je to most slikarsko-arhitektonske poetike kojim generiram nove forme prostornosti. Ali tu se nikad nije radilo o doslovnom, već intuitivnom shvaćanju metodologije rada.
Te se riječi na prvu mogu doživjeti kao prijekor, ali one su primarno podsjetnik na istinsku suštinu arhitekture. Današnji arhitekt, osobito u kontekstu potražnje tržišta, vrlo lako postaje spasiteljem projekata uvjetovanihurbanističkim planovima, elaboratima i investitorskim okvirima. Takav pogled možda osigurava tipološki korektne objekte, ali ne stvara arhitekturu kao cjelinu kulturnog, umjetničkog i prostornog fenomena.
U svojoj izjavi aludirao sam na potrebu za duhovnom, intelektualnom i estetskom formacijom arhitekta prije nego li pristupi gradilištu. Arhitektura nije mehanički zbroj građevinskih parametara; ona mora nositi jasnu poruku, neku vrst filozofske intencije. Primjerice, kada govorimo o velikim prekretnicama u arhitekturi – od Vitruvija i Albertija, preko Franka Lloyda Wrighta, do Petera Eisenmana – svi su oni oblikovali teorijske i konceptualne poglede koji su nadilazili puku, banalnu gradnju. Upravo stoga smatram da mladi arhitekti, žele li donijeti istinske pomake, moraju prvo izgraditi misaone temelje, oblikovati kritički stav, a tek onda graditi zidove, stupove i krovove.
Ako krenemo ad negativum, moglo bi se reći da arhitektura nije puko zadovoljavanje građevinskih propisa, niti isključivo snalažljivost među nebrojenim tehničkim, administrativnim ili proračunskim ograničenjima. Arhitektura nije ni slijepa reprodukcija tipologija, niti je isključivo dekorativna obrada fasade, u smislu “imidža” bez temeljnog koncepta.
Upravo negiranjem takvih redukcionističkih ili oportunističkih praksi nastojim otvoriti prostor za dublju, diskurzivnu raspravu o naraviarhitektonske discipline.
Među ključnim trenucima koji su usmjerili moj rani interes za arhitekturu općenito izdvojio se kolegij “Japanska prostorna koncepcija” koji je na drugoj godini studija vodio profesorDragomir Maji Vlahović. Ondje sam po prvi puta dobio sveobuhvatan uvid ujapansku arhitektonsku scenute se upoznao s časopisima poputJAiA+U. Posebnu pozornost privukli su mi godišnji natječaji Shinkenchiku i Central Glass, pokrenuti još 60-ih, a koji - zahvaljujući svojoj avangardnoj orijentaciji - djeluju kao inkubatori najnovijih i najradikalnijiharhitektonskih koncepata. Upravo je to iskustvo oblikovalo moj kasniji pristup natječajnim projektima i potaknulo me da istražujem eksperimentalne, nekonvencionalne forme.
U tom se pogledu natječajni formati poput Shinkenchikua i Central Glassa pokazuju idealnima za testiranje novih ideja, dok je doticaj s konceptualnim pristupima - potaknut predavanjima profesora Vlahovića - nastavio oblikovati moje projekte u smjeru koji nadilazi standardne granice arhitektonske prakse. Međusobno različite, a istodobno snažno isprepletene struje – odjapanskog pokreta Metabolizamilaboratorija Kenza Tangea, prekoNew York Five skupinei talijanskih radikalistaArchizoomiSuperstudio, bečkog duaCoop Himmelblaupa sve do najmlađih eksperimentalnih skupina – usadile su u mene uvjerenje da arhitektura nije samo graditeljska disciplina, već i složen misaoni eksperiment, društvena kritika te istraživački proces.

Japanska arhitektura ostavlja dubok dojam, posebno jer spaja tradicionalne vrijednosti, pročišćenu estetiku i tehnološku izvrsnost. No, mene je još više fascinirala kompleksna urbana cjelina Tokija: slojevit megapolis u kojem se na jednoj razini očituje orkestrirana vreva, a na drugoj tih, meditativan prostor svetišta i parkova. Tokio s jedne strane pokazuje nevjerojatnu sposobnost prilagodbe; kontinuirano se obnavlja i transformira. Istodobno, čitavo društvo ima izniman senzibilitet prema prostoru i javnom dobru.
Istina, još nemam bogato iskustvo u smislu izvedenih projekata. Realizirao sam svega nekolikointerijera, primjericeAtrox vinotekui dio interijera uProvidurovoj palači, i to u autorski ravnopravnoj suradnji s kolegamaIvanom KujundžićemiZvonimirom Bušićemte njihovimarhitektonskim uredom MARINAPROJEKT 2020. Zajedno s njima, u takvom kontekstu nastojim na malim, ali konkretnim projektima uspostaviti ravnotežu između estetskih i funkcionalnih parametara, promišljajući koliko god je moguće “sliku prostora” koja se nadovezuje na širi identitet grada.
Mogli bismo reći da sam još u fazi oblikovanja osebujnog autorskog rukopisa kada je riječ o gradnji u punom opsegu. No, baš mi taj prostor dopušta da ispitujem i teorijsku stranu arhitekture, nastojeći jednom, u sintezi, spojiti misao i praksu.
Sudjelovao sam, ali moram priznati da su upravo ti japanski natječaji iznadprosječno utjecali na moju profesionalnu izgradnju. Naime, njihova je tradicija započela 1966. i otad su spomenuti natječaji kontinuirano prepoznavani kao svjetska platforma zaeksperimentalnu i konceptualnu arhitekturu. Ondje su izvodili i prosuđivali svoje radove mnogi međunarodno priznati arhitekti koji su, u nekom trenutku, bili članovi žirija.
Vidjevši tu tradiciju, u kojoj se ideja “radikalne arhitekture” prepliće s ocjenom najviših estetskih i izvedbenih kriterija, smatrao sam da vrijedi uložiti trud pa čak i u slučaju da moj rad na kraju ostane samo eksperiment. No, ispostavilo se da je žiri prepoznao upravo tu potragu za nečim novim pa sam imao sreću osvojiti zapažena priznanja.

Godišnje se na svjetskoj razini objavi na desetke, ako ne i stotine natječaja, ali svaki od njih ima drugačiji karakter, različite motive pa i intelektualni nivo. Pridajem veliku pozornost imenu žiratora; svaka ozbiljna kreativna disciplina napreduje ako je vrednuju autentični autori i arhitekti koji shvaćaju širi kulturni kontekst. Stoga je za mene itekako važno tko će pročitati i interpretirati moju koncepciju.
Ukratko, priznanje dobiveno od nekoga čiji su me radovi davno inspirirali ima neusporedivu težinu i snažnu akademsku dimenziju. To potvrđuje i moj japanski uspjeh, gdje su žiratori bili upravo eminentni japanski arhitekti  pri čemu sam osjećao posebnu čast prezentirati im vlastitu viziju svog projekta.
Izuzetno su vrijedni jer u njima leži realna mogućnost gradnje i implementacije rješenja u našem lokalnom kontekstu. Sudjelovao sam i u radu domaćih žirija, gdje se susrećete sa specifičnim kriterijima poput gradskih urbanističkih planova, konzervatorskih uvjeta, uvjeta financiranja iz EU fondova… To je sasvim drukčija prizma od one apstraktne ili konceptualne koja često dominira na međunarodnim studentskim ili specijaliziranim natječajima.
Međutim, kada sjediš u žiriju, uviđaš da odluke nikad nisu jednostrane. Uvijek se mora naći kompromis između različitih interesa, što može biti i prednost i nedostatak. U idealnom slučaju takav žiri spaja stručnost, poznavanje lokalnih prilika i dugoročnu viziju razvoja prostora.
Ljudi su ljudi. Svatko je od nas ponekad zarobljen vlastitim ambicijama ili frustracijama. Ipak, trudim se ostati na razini svojih uvjerenja i raditi u skladu s onim što Kantovska etika definira kao djelovanje prema vlastitoj maksimi, ne povodeći se za kalkulacijama o tuđim mišljenjima. Odluke i djela trebaju, prije svega, počivati na integritetu i iskrenoj želji za boljimprostornim rješenjima.
Moram priznati da je to zahtijevalo pomno planiranje vremena i golem osobni angažman. Često bih, nakon redovnih zadataka u birou, večeri provodio u radu na konceptu, crtežima, modelima ili digitalnim simulacijama. Predaja radova bila je krajem kolovoza, a vijest da sam u finalu došla je vrlo brzo, unutar dva tjedna. Tada je uslijedilo daljnje razrađivanje projekta, uključujući animaciju i izradu fizičke makete za konačnu javnu prezentaciju u Tokiju.
To je intenzivna, pomalo i opsesivna faza kada se živi s projektom 24 sata na dan. Ipak, taj napor često biva nagrađen novim spoznajama koje poslije obogaćuju svaki budući rad, bio on natječajni ili realno izvođen.
Umijeće prezentacije, bilo pred žirijem bilo predinvestitorom, danas je gotovo jednako važno kao i sama arhitektonska ideja. Već nas na studiju pripremaju na tu javnu obranu vlastite koncepcije, gdje student krajem semestra izlazi pred mentora i kolege te argumentirano izlaže nacrte i makete.
U kontekstu profesionalnog projekta, investitor se često prvi put susreće s vašim radom baš kroz prezentaciju. Ako mu ne uspijete predstaviti vrijednosti i prednosti koncepta, riskirate da se bitne ideje izgube u šumi tehničkih detalja ili troškovničkih tablica. U Japanu sam, primjerice, žiriju prezentirao nacrte, animaciju i fizički model; upravo je taj “opipljivi” element makete omogućio da se odmah pojavi jasna slika konačnog prostora. Ta neposrednost često otkriva svu snagu koncepcije – ili njezine nedostatke.

Tema je izazovna jer se protivi uvriježenom poimanju toaleta kao nečega čisto utilitarnog, rubnog i gotovo “skrivenog” od pogleda. Međutim, upravo me je privukao paradoks tog “rubnog mjesta”, kakvo je javni WC, koje unatoč svojoj perifernoj ulozi može biti generator novih prostornih odnosa. Natječajna tema dopustila je posve široku interpretaciju, a ja sam odlučio baviti se javnim WC-om u sklopu širegaurbanog okruženja.
Postavio sam si pitanje: Kako od naizgled banalne funkcije stvoriti višedimenzionalno, osjetilno iskustvo i društvenu interakciju? Tako je nastao koncept 16 paviljona dimenzija 10 x 10 metara, gdje se isprepliću ne samo sanitarni blokovi, nego i prostori za zadržavanje, ozelenjeni segmenti, elementi vodene i klimatske regulacije. U sadašnjem kontekstu klimatskih promjena, takvi prostori mogu poslužiti kao “klimatski otoci” u gradskom tkivu, nudeći ugodan zaklon i osvježenje u vrućim mjesecima. Integracijom vode, zasjenjenja i vegetacije, ti se paviljoni pretvaraju u “mikro-urbane oaze” koje istovremeno zadovoljavaju bazičnu higijensku potrebu, ali i uspostavljaju mjesto spontanog okupljanja ili predaha.
Paviljon oduvijek ima određen simbolički status u povijesti arhitekture. Promislimo li opaviljonu Miesa van der Rohea u BarceloniiliSerpentine paviljonima u Londonu, oni predstavljaju otvoren, fleksibilan tip koji omogućava eksperiment, umetanje prirode ili kreiranje prijelaznih zona između javnog i privatnog.
Za mene jepaviljonpostao idealna tipologija za istraživanje “urbanog međuprostora” te za suživot različitih funkcija. Ako takav paviljon smjestimo na Narodni trg, zadarsku rivu ili neki drugi gradski prostor, on postaje katalizator društvenih aktivnosti: nije više samo toalet, nego mjesto gdje se možemo zaustaviti, isključiti iz ubrzanog ritma ili čak doživjeti nekakav mikro-doživljaj prirode kroz senzorna iskustva vode i vegetacije. Paviljonska struktura je ujedno lakše prilagodljiva i transformabilna u skladu s urbanim potrebama.

Na razini cijele zemlje situacija je neujednačena. Primjerice, dalmatinski gradovi, pogotovo oni manji, počinju shvaćati da je osiguravanje adekvatnih higijenskih uvjeta i javnih sadržaja temeljna civilizacijska norma. U Zadru na Poluotoku postoji nekoliko javnih sanitarnh čvorova koji su, istina pristojni, ali daleko od toga da bi zadovoljili potrebe rastućeg broja posjetitelja i lokalnih stanovnika.
Upravo zato je moj projekt pri natječaju Central Glass išao korak dalje: umjesto da se bavim čistom funkcionalnošću, nastojao sam odgovoriti na urgentne teme suvremenih gradova – problem klimatskih promjena, nedostatka zelenila i kvalitetnih javnih prostora. Paviljon-kiosk u mojem konceptu integrira sve te elemente, nadajući se da će potaknuti i druge autore, kao i gradske uprave, na promišljanje kako razina higijene i udobnosti može postati indikator razvoja urbane civilizacije.
Rano je reći, prošlo je tek mjesec dana od službene objave nagrade. Ipak, vjerujem da upravo ovakvi koncepti mogu zapaliti iskru interesa i inicirati neke konkretne projekte u skorijoj budućnosti.
Za razliku od mojih prijašnjih nagrađenih projekata koji su pretežno bili “misaoni eksperimenti”, projekt javnog WC-a itekako je izvodljiv. Koncept se može prilagoditi željenom kontekstu, a potencijalno i fazno graditi.
Valja se prisjetiti da su kroz povijest arhitekture upravo konceptualni projekti, iako se u početku činilo da su neizvedivi, često utjecali na čitav daljnji razvoj discipline. Može se reći da ponekad ideja prethodi fizičkoj gradnji, ali je u stanju ostvariti dugoročan teoretski i praktični odjek.

Apsolutno. Pogledamo li cjelokupnu povijest arhitekture od renesanse do suvremenoga doba, uvijek se ističu arhitekti-teoretičari koji su, surađujući s filozofima, sociolozima ili književnicima, proširivali granice discipline.
Ne govorim da arhitekti moraju pisati traktate ili polemizirati u akademskim časopisima, no nužno je da budu svjesni metafizičke dimenzije svoga rada i da imaju jasno artikulirane ideje o čovjeku, društvu, prostoru i vremenu. Tek iz te prožetosti dubljim mislima nastaju najjači pomaci u arhitekturi.
Rekao bih da me zanima oboje, ali na isprepleten način. Teorija bez prakse može ostati sterilna i bez utjecaja, dok praksa bez teorije vrlo lako upada u generička i jednodimenzionalna rješenja koja možda zadovoljavaju funkciju, no ne donose nikakav iskorak u estetskom ili društvenom smislu.
Pa ipak, činjenica je da se upravo u Hrvatskoj, pogotovo u Zadru, često suočavamo s “copy-paste” arhitekturom, gdje mnogi novoprojektirani objekti sliče jedni na druge. Zbog manjka teorijske vizije ne prepoznaje se važnost urbanističkog planiranja ni jedinstvene arhitektonske poetike, pa grad gubi svoj autohtoni identitet. Mislim da je dio rješenja upravo u jačanju akademske komponente i promišljanja struke.
Najviše me žalosti kad vidim da urbanistička politika ne prati dinamičan razvoj gradova i da se sve češće prepuštamo stihiji investitorskih projekata. Posebno je u priobalju izražen sukob između komercijalnih interesa i javnog dobra. Primjerice,masovna apartmanizacijadegradira nekadašnju suptilnu gradsku strukturu, a pri tome se ne vodi računa o nužnoj infrastrukturi, javnim parkovima, šetnicama ili drugim zajedničkim sadržajima.
Nikola Bašićjednom je tu pojavu nazvao sindromom ovisnika. Svi su svjesni štetnih posljedica takvog pristupa, ali istovremeno sudjeluju u igri “brze zarade”. Rezultat su ekološke, ali i društvene posljedice koje će se odraziti na kvalitetu života budućih naraštaja.

Hrvatska zaista raspolaže iznimnim prirodnim ljepotama i kulturnom baštinom. Posebno me impresionira kad vidim kako se pojedini prostori revitaliziraju u korist zajednice, što se donekle dogodilo i s nekadašnjomvojarnom Stjepan Radićte onom naVišnjiku, gdje su se otvorili javni sadržaji za sve generacije. Tamo se događa sinergija, neka vrsta “gradskog dnevnog boravka”, gdje ljudi mogu slobodno boraviti, baviti se sportom, družiti se i učiti.
Takvi projekti, iako često manje spektakularni od čisto komercijalnih investicija, donose društvenu vrijednost i vraćaju gradu njegovu ljudsku mjeru.
Inovativnost doživljavam kao sposobnost da unutar zadanih okvira otvorite prostor za nove perspektive, nove načine razmišljanja i nove pristupe rješavanju problema. To ne mora uvijek biti isključivo tehnološka ili formalna novost; ponekad je važniji pomak u paradigmi o tome kako koristimo prostor ili kako on komunicira sa svojim društveno-kulturnim kontekstom.
No, svakodnevna praksa arhitekta često je uvjetovana potrebama i očekivanjima investitora. Ako oni nisu spremni prihvatiti određeni stupanj eksperimenta, kreativnost se mora usmjeriti u suptilne, minimalne intervencije koje ipak odražavaju viziju arhitekta. Nisu, naravno, svi investitori “konzervativni”; neki su istinski vizionari koji rado podržavaju odvažnije i konceptualno hrabrije projekte. A i kad se čini da su njihove želje nepremostiva prepreka, uvijek postoji nada da će barem dio inovativnog koncepta opstati i utrti put novim smjernicama u nekom budućem projektu.
Što se tiče različitih “natpisa” poput onoga da sam jedan od najinovativnijih arhitekata nove generacije, iskreno, takve me etikete katkad živciraju. One mogu stvoriti nepotreban pritisak i skrenuti pozornost s onoga što smatram bitnim, a to je sama arhitektura, njezina kvaliteta i utjecaj na širu zajednicu. Drago mi je ako se moj rad prepoznaje kao inovativan, ali ne želim da se promatra isključivo kroz tu prizmu.
Za mene je važnije da se projekte vrednuje prema tome kako doprinose društvu i okolišu, nego da ih se uvijek gleda kroz etiketu “najinovativnijeg”.
Globalna prepoznatljivost svakako nije jamstvo gomile novih poslova, ali mi je poslužila kao odskočna daska u akademskom svijetu. Na pozivFakulteta građevinarstva, arhitekture i geodezije u Splitu, posljednjih pet godina djelujem kao naslovni asistent naKatedri za arhitektonsko projektiranje. Za mene je to dragocjena prilika za mentorski rad s novim generacijama studenata koji će sutra oblikovati gradove.

Ta pozicija sa sobom nosi i određenu odgovornost. Studentima nastojim prenijeti ideju da je arhitektura polje kritičkog razmišljanja, interdisciplinarne suradnje, pa i etičkih promišljanja o odnosu pojedinca i zajednice. Čak i ako netko od njih ne bude radio na megalomanskim projektima, nadam se da će usvojiti svijest o važnosti integriteta, dubine koncepta i brižnog odnosa prema okolišu.
Potičem ih da istražuju širi društveni kontekst, da preispituju uvriježene tipologije i da kroz rad kombiniraju crtanje, maketarstvo i digitalne tehnologije. Nastojim ih potaknuti na samostalno istraživanje, kao i na kritičko sagledavanje prostora.
Studente motiviram da povlače paralele s drugim umjetničkim i znanstvenim disciplinama, primjerice s filozofijom prostora, sociologijom grada, ili ambijentalnom umjetnošću. Smatram da samo tako mogu osvijestiti kompleksnost arhitektonske prakse i nadići uski horizont zadatosti investicijskog programa.
Da, riječ je o inicijativi kojoj je bio cilj predstaviti upravo mlade i progresivne autore na hrvatskoj sceni, one koji se ne boje istraživanja granica discipline. U razdoblju od godinu i pol dana zvao sam kolege arhitekteAlena Žunića,Peru Vukovića,Ivu Martinis,Idu Križaj Leko, članove uredaOnda arhitektura,Emila Jurcanate zadarskog arhitektaMatiju Huzjaka. Takvi su susreti bili idealna prigoda da šira javnost, osim ustaljenih imena, čuje i glas nove generacije koja dolazi sa svježim idejama, željna dijaloga i suradnje.
Osim što su poticala diskusiju, takva su predavanja isticala i važnost teorijsko-istraživačke komponente. Arhitekti su prezentirali projekte uz bogatu priču o društvenom kontekstu, ekološkim izazovima ili tehnološkim inovacijama, čime su pokazali da i unutar naše male sredine postoje izvanserijski napori i kvalitetni autorski pristupi.

Trenutačno me najviše privlačijavni prostorkao temeljni preduvjet kvalitetnog urbanog života. Način na koji se ljudi kreću, okupljaju ili spontano druže ovisi o dostupnosti, raznolikosti i uređenosti javnih površina. U Zadru, primjerice,Poluotoknekoć bijaše živo središte, no sada gubi stalno stanovništvo i sadržaje korisne lokalnoj zajednici. Komercijalizacija i turistifikacija učinile su ga, nažalost, monofunkcionalnom zonom.
Želio bih osmisliti rješenja koja bi barem u tragovima pokušala vratiti onaj duh gradske jezgre kao “dnevnog boravka” stanovnika. Hoće li to biti novi urbani paviljoni, instalacije u prostoru, ili detaljnija urbanistička strategija, ostaje otvoreno. U svakom slučaju, nadam se da ću kroz suradnju s gradskim strukturama i kolegama arhitektima pokrenuti dijalog o mogućim alternativama.



Materijali (tekstovi, fotografije, grafike i ostalo) na web stranicama egradnja.hr zaštićeno su intelektualno vlasništvo tvrtke T&S d.o.o. Zadar ili drugih pravnih osoba te su zaštićeni Zakonom o autorskim pravima. Ako želite naše materijale koristiti za edukacijske svrhe, slobodno nam se javite i rado ćemo vam izaći u susret.
Redakcija se ne mora slagati s mišljenjem autora i izjavama sugovornika te ne preuzima odgovornost za sadržaj reklamnih oglasa.

Povratak na vrh
Prijavi se na naš newsletter